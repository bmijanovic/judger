 K.br.62/17
 
 
U IME CRNE GORE
 
 
OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće
Marine Sekulić, kao zapisničara, u krivičnom predmetu protiv okrivljenog M. S., iz P., zbog krivičnog djela
protivpravno lišenje slobode iz čl. 162 st.1 Krivičnog zakonika Crne Gore, u sticaju sa krivičnim djelom
zlostavljanje iz čl. 166a Krivičnog zakonika Crne Gore, rješavajući po optužnom predlogu ODT-a Podgorica
Kt.br. 1470/16 od 27.01.2017. godine, nakon održanog glavnog i javnog pretresa dana 09.05.2017. godine, u
prisustvu zastupnika optužbe Milanović Zorice državnog tužioca u ODT-u Podgorica, okrivljenog i njegovog
branioca R. S. adv. iz P., donio je, a dana 12.05.2017. godine i javno objavio,
 
 
P R E S U D U
 
 
Okrivljeni:
 
M. S., JMBG xxxxxx, od oca S. i majke M. rođene J., rođen xx.xx.19xx. godine u K., sa prebivalištem u P., G. P.
bb, državljanin Crne Gore, zaposlen, oženjen, bez djece, završio Osnovnu školu, lošeg imovnog stanja, ranije
neosudjivan, bio u pritvoru od 30.11.2016.godine od 15,00 časova, do 22.12.2016.godine,
 
 
K r i v je
 
Osnovni Sud u Podgorici
K 62/2017
09. Maj 2017 Zato što je:
 
Dana xx. novembra 20xx. godine oko 13,00 časova, u P, u G.p bb, svjestan svojih djela čija je izvršenja htio,
znajući da su ista zabranjena, protivpravno zatvorio i zlostavljao oštećenu D. J. na način što je u toku svađe
udario staklenom flašom u predjelu glave govoreći joj "Droljo, kurvo, sedam godina smo se družili, sad hoćeš
da prekinemo druženje, izlijepiću slike po cijelom gradu da si drolja i kurva", pri tom joj ne dopustivši da
izađe iz kuće, da bi, kada je zahtijevala da joj dozvoli da izađe iz kuće istoj rekao "Pustiću te kad ja budem to
odlučio", i tom prilikom zaključao ulazna vrata, čime joj je oduzeo slobodu kretanja, a zatim je više puta
udarao metalnom vanglom u predjelu glave, od kojih udaraca je pala na pod, da bi tek kada je saznao da je
oštećena pozvala policiju, otključao ulazna vrata, i u trenutku kada je oštećena htjela da izađe iz kuće, istu
odgurnuo, usled čega je pala, kada joj je zadao više udaraca nogama u predjelu tijela, kojom prilikom je
oštećena zadobila lake tjelesne povrede u vidu otoka desnog lakta i oguljotine lijevog koljena,
 
 
- čime je izvršio krivično djelo protivpravno lišenje slobode iz čl. 162 st. 1 Krivičnog zakonika Crne Gore u
sticaju sa krivičnim djelom zlostavljanje iz čl. 166a Krivičnog zakonika Crne Gore,
 
- pa mu Sud, primjenom citiranih zakonskih odredbi, te odredbi čl. 3, 5, 13, 15, 32, 36, 42 i 48 st. 1 Krivičnog
zakonika Crne Gore, prethodno utvrdjuje:
 
- za krivično djelo protivpravno lišenje slobode iz čl. 162 st. 1 Krivičnog zakonika Crne Gore kaznu zatvora u
trajanju od 3 (tri) mjeseca
 
- za krivično djelo zlostavljanje iz čl. 166a Krivičnog zakonika Crne Gore kaznu zatvora u trajanju od 3 (tri)
mjeseca,
 
Pa mu Sud, primjenom citiranih zakonskih doredbi, te čl. 48 st.2, 51, 52, 53 i 54 Krivičnog zakonika Crne Gore,
te čl. 226, 227, 229 i 374 Zakonika o krivičnom postupku i z r i č e,
 
USLOVNU OSUDU
 
Kojom mu utvrđuje jedinstvenu kaznu zatvora u trajanju od 5 (pet) mjeseci, u koju kaznu mu se ima uračunati
i vrijeme provedeno u pritvoru od 30.11.2016.godine od 15,00 časova do 22.12.2016. godine, i istovremeno određuje da se utvrđena kazna neće izvršiti ukoliko okrivljeni u roku od 2 (dvije) godine po pravnosnažnosti
presude ne izvrši novo krivično djelo.
 
Obavezuje se okrivljeni da na račun budžetskih sredstava Crne Gore na ime troškova krivičnog postupka
uplati iznos od 104,50 € (stotinučetirieuraipedesetcenti), kao i iznos od 50,00 € (pedeseteura) sve prednje u
roku od 15 (petnaest) dana od dana pravnosnažnosti presude, pod prijetnjom prinudnog izvršenja.
 
 
