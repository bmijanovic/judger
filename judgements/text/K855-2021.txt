 K. br. 855/21
 
 
 
 
U IME CRNE GORE
 
OSNOVNI SUD U PODGORICI, sudija Larisa Mijušković-Stamatović, uz učešće Marine Sekulić kao zapisničara,
u krivičnom postupku protiv okrivljenog S. P., koga u postupku brani advokat S. Lj., zbog krivičnog djela
nasilničko ponašanje iz čl. 399 Krivičnog zakonika Crne Gore u sticaju sa krivičnim djelom protivpravno
lišenje slobode iz čl. 162 st. 1 Krivičnog zakonika Crne Gore, odlučujući po optužnom predlogu Osnovnog
državnog tužilaštva u Podgorici Kt.br.1774/21 od 23.12.2022. godine, nakon pravosnažnosti rješenja o
usvajanju sporazuma o priznanju krivice, dana 05.04.2022. godine, donio je
 
P R E S U D U
Okrivljeni:
S. P., JMB xxxxxxxxxxxxx, od oca R. i majke N., rođene L., rođen xx.xx.20xx. godine u Podgorici, sa
prebivalištem u Podgorici, Cetinjski put broj xx/x, crnogorski državljanin, neoženjen, bez djece, završio
osnovnu školu, pismen, po zanimanju sportista – košarkaš, vanredni učenik IV razreda Sportske gimnazije,
lošeg imovnog stanja, nalazio se u pritvoru od 05.12.2021. godine u 21,40 časova, kao dana i časa lišenja
slobode, do 10.12.2021. godine u 16,18 časova, ranije neosuđivan,
 
K r i v j e
Zato što je:
Dana 04. decembra 2021. godine oko 19,30 časova u Podgorici, u Atinskoj ulici, svjestan svojih djela, čije
izvršenje je htio, znajući da su njegova djela zabranjena, vršenjem nasilja prema drugom, zlostavljanjem
drugog ili drskim i bezobzirnim ponašanjem ugrozio spokojstvo građana i remetio javni red i mir, kojom
prilikom je drugom nanio laku tjelesnu povredu, te na drugi način drugome protivpravno ograničio slobodu
kretanja, na način što je, dok se nalazio u vozilu sa svojom djevojkom, oštećenom Ž. T., na javnom mjestu,
nakon prepirke, oštećenoj uputio riječi “Silovaću te, proganjaću te cijeli život”, a potom je udario više puta
pesnicama u predjelu butina, te je uhvatio rukama za vrat i gušio, te joj stavio glavu između njegovih butina i
Osnovni Sud u Podgorici
K 855/2021
05. April 2022 tako je stiskao, od čega je oštećena gubila dah, nakon čega je pustio, a potom nastavio da ponavlja istu
radnju, da bi je zatim ugrizao više puta po glavi i za nos, od čega joj je potekla krv, te ju je uhvatio rukama za
vilicu i jako je stisnuo, pri čemu ga je oštećena svo vrijeme molila da je pusti i da prestane, ali je on nastavljao
da vrši nasilje prema njoj, protivpravno joj ograničavajući slobodu kretanja, tako što je, kada je više puta
pokušala da izađe iz vozila, oštećenu povukao rukama nazad u vozilo, nedozvoljavajući joj da napusti vozilo,
kada je ona to htjela i pokušala da uradi, gdje je nastavio da je fizički zlostavlja, prijeteći joj da će i ona patiti,
da će je iseliti iz Podgorice, te da mu se neće sakriti i da će je uvijek naći, kojom prilikom je oštećena zadobila
lake tjelesne povrede u vidu krvnog podliva u lijevoj polovini tjemenog predjela, otoka u predjelu desne
polovine nosa, krvnog podliva ispod lijevog oka, krvnog podliva u predjelu donje usne, krvnog podliva u
predjelu desne strane vrata, krvnog podliva u predjelu desne sake, krvnog podliva u predjelu desne bedrene
kosti, više krvnih podliva u predjelu desne potkoljenice, krvnog podliva u predjelu lijeve butane i oguljotine i
krvnog podliva u predjelu desne potkoljenice,
-čime je izvršio krivično djelo nasilničko ponašanje iz čl. 399 Krivičnog zakonika Crne Gore u sticaju sa
krivičnim djelom protivpravno lišenje slobode iz čl. 162 st. 1 Krivičnog zakonika Crne Gore,
Pa mu Sud za primjenom citirane zakonske odredbe, te čl. 3, 4, 5, 13, 15, 32, 36, 45, 46, 48 st. 1 tač. 1 Krivičnog
zakonika Crne Gore, prethodno utvrđuje:
-za krivično djelo nasilničko ponašanje iz čl. 399 Krivičnog zakonika Crne Gorekaznu zatvora u trajanju od 3
(tri) mjeseca;
-za krivično djelo protivpravno lišenje slobode iz čl. 162 st. 1 Krivičnog zakonika Crne Gore, kaznu zatvora u
trajanju od 2 (dva) mjeseca;
Za ovim sud okrivljenog, primjenom čl. 36a, 42, 48 st. 2 tač. 2 i 51 Krivičnog zakonika Crne Gore , te čl. 226,
2297, 229, 239 i 374 Zakonika o krivičnom postupku,
O S U Đ U J E
Na jedinstvenu kaznu zatvora u trajanju od 4 (četiri) mjeseca, u koju kaznu mu se uračunava i vrijeme
provedeno u pritvoru od 05.12.2021. godine od 21,40 časova do 10.12.2021. godine u 16,18 časova, a koju
kaznu će okrivljeni nakon pravnosnažnosti presude izdržavati u prostorijama za stanovanje.
Okrivljeni ne smije napuštati prostorije u kojima stanuje, osim u slučajevima propisanim zakonom kojim se
uređuje izvršenje krivičnih sankcija, a ukoliko okrivljeni jednom u trajanju preko šest časova ili dva puta u
trajanju do šest časova samovoljno napusti prostorije u kojima stanujem sud će odrediti da ostatak kazne
zatvora izdrži u Upravi za izvršenje krivičnih sankcija.
Obavezuje se okrivljeni da ovom sudu plati troškove krivičnog postupka u iznosu od 60,50 eura, kao i 30,00
eura na ime sudskog paušala, u roku od 15 dana po pravosnažnosti presude, pod prijetnjom izvršenja; kao i
troškove branioca po službenoj dužnosti adv. V. J., o kojima će sud nakon pravnosnažnosti presude odlučiti
posebnim rješenjem.
Oštećena Ž. T. se radi ostvarivanja imovinsko-pravnog zahtjeva upućuje na parnični postupak.
Primjenom čl. 77a Krivičnog zakonika Crne Gore, sud okrivljenom izriče i
MJERU BEZBJEDNOSTI
ZABRANA PRIBLIŽAVANJA oštećenoj Ž. T. na udaljenosti manjoj od 100 metara, u trajanju od 2 (dvije) godine. 