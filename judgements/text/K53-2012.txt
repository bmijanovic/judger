 K broj 53/12
 
 
 
 
 
 
 
U IME CRNE GORE
OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa
zapisničarom Vesnom Lukić, u krivičnom predmetu okrivljenih R. M. i Z. B. , zbog krivičnog djela – nasilničko
ponašanje iz čl. 399 Krivičnog zakonika u sticaju sa dva krivična djela – protivpravno lišenje slobode iz čl. 162.
st. 1. Krivičnog zakonika a u vezi čl. 23. Krivičnog zakonika, po optužnom predlogu Osnovnog državnog
tužilaštva iz Bara Kt br. 277/11 od 07.02.2012.godine, nakon održanog glavnog javnog pretresa dana
25.07.2014. godine u prisustvu zastupnika optužbe savjetnika kod Osnovnog državnog tužilaštva u Baru
Sanje Borozan i branioca okrivljenog R. M., advokata N. T. iz B. , a u odsustvu okrivljenih, dana
01.08.2014.godine donio je i javno objavio
 
PRESUDU
 
Okrivljeni
 
1. R. M., JMBG … , od oca S. i majke L. , rođene G. , … u B. , stalno nastanjen u S., student, neoženjen,
završio srednju školu, lošeg imovnog stanja, neosuđivan;
 
2. Z. B., JMBG … , od oca I. i majke K. , rođene H. , rođen … u H. N. , stalno nastanjen u B. , državljanin C. G.
, oženjen, otac jednog djeteta, završio srednju školu, srednjeg imovnog stanja, neosuđivan;
K r i v i s u
 
Što su:
Osnovni Sud u Baru
K 53/2012
01. Avgust 2014 Dana 27.06.2011.godine oko 19,00 časova, ispred Osnovne škole "K." u S. , Opština B. , zajedno svjesni
svog djela i htjeli njegovo izvršenje, dok su se nalazili u PMV kojim je upravljao okrivljeni Z. B. i koji je isto
zaustavio, protivpravno lišili slobode maloljetne G. J. i G. I. iz S. , i istovremeno vršenjem nasilja prema istim,
ugrozili njihovo spokojstvo na na način što su bez ikakvog povoda i razloga i to okrivljeni R. M. pozvao
oštećenog G. J. da dođe do vozila i kad je došao R. ga je kroz otvoren prozor rukama uhvatio za glavu i istom
jedanput udario od krov vozila, nakon čega je oštećeni pobjegao i sakrio se u prodavnicu "A." udaljenu 20m
od zaustavljenog vozila, gdje ga je R. stigao, uhvatio za ruke i dovukao do vozila, gdje je naredio i njemu i
oštećenom G. I., koji se tu nalazio, da uđu u vozilo, što su oni i učinili i sjeli pozadi, gdje je R., koji se nalazio na
mjestu suvozača, nastavio da J. udara šakama po glavi i tijelu, sve do kuće Z. B., tražeći od istih da mu vrate
mobilni telefon i fotoaparat, za koje smatra da su mu oni prethodno oduzeli, gdje je isti vozilo zaustavio, R. je
J. izvukao iz vozila i ponovo izudarao šakama u predjelu glave i tijela, odakle ga je Z. odvezao do apartmana,
zadajući mu 2-3 udarca šakama u glavu, a R. je i u apartmanu nastavio da obojicu oštećenih udara rukama u
predjelu glave i tijela, gdje je naredio J. da klekne na koljena a onda ga udario nogom u leđa, i prestao je da
ga udara kada mu je potekla krv iz nosa, a zatim im je obojici zaprijetio da će ih zapaliti ako slučaj prijave
policiji, i nakon što su ih protivpravno držali zatvorene oko 20 minuta u apartmanu, ograničivši im na taj
način slobodu kretanja, pustili su ih, kojom prilikom su im nanijeli lake tjelesne povrede i to: oštećenom G. J.
povredu ličnog dijela glave u vidu oguljotine i crvenila kože desne strane čeonog predjela glave i krvni podliv
kože oko desnog očnog predjela, povredu ličnog dijela glave u vidu otoka nosne piramide, te crvenila kože
oba jagodična predjela glave, povredu grudnog koša u vidu crvenila kože srednjeg dijela prednje strane i u
vidu crvenila kože leđa u predjelu lijeve lopatične regije, a oštećenom G. I. : povredu ličnog dijela glave u vidu
nagnječine kože lijeve strane čeonog predjela, te nagnječine kože oko desnog očnog predjela, povredu u vidu
crvenila kože desne strane grudnog koša u predjelu ključne kosti i crvenila kože u predjelu desnog rebarnog
luka;
 
-čime su kao saizvršioci učinili krivično djelo – nasilničko ponašanje iz čl. 399 Krivičnog zakonika u sticaju
sa dva krivična djela – protivpravno lišenje slobode iz čl. 162 st. 1. Krivičnog zakonika, u vezi čl. 23. Krivičnog
zakonika,
 
Pa sud primjenom člana 4, 32, 36, 42, 45, 46, 48 i 51 Krivičnog zakonika i člana 369, 370 i 374 ZKP-a utvrđuje
 
Okrivljenom R. M. :
 
- za krivično djelo - nasilničko ponašanje iz čl. 399 Krivičnog zakonika, kaznu zatvora u trajanju od 2 (dva)
mjeseca,
- za krivično djelo – protivpravno lišenje slobode iz čl. 162 st. 1. Krivičnog zakonika učinjeno na štetu
oštećenog G. J. , kaznu zatvora u trajanju od 1 (jedan) mjesec i 15 (petnaest) dana,
- za krivično djelo – protivpravno lišenje slobode iz čl. 162 st. 1. Krivičnog zakonika učinjeno na štetu
oštećenog G. I. , kaznu zatvora u trajanju od 1 (jedan) mjesec i 15 (petanest) dana, Pa ga za ova djela
OSUĐUJE
 
na jedinstvenu kaznu zatvora u trajanju od 4 (četiri) mjeseca, u koju kaznu mu se uračunava vrijeme za koje za
koje je bio lišen slobode u trajanju od 48 sati, počev od 28.06.2011.godine u 22,50 časova.
 
 
Okrivljenom Z. B. , primjenom citiranih članova utvrđuje:
 
- za krivično djelo - nasilničko ponašanje iz čl. 399 Krivičnog zakonika, kaznu zatvora u trajanju od 1 (jedan)
mjesec i 15 (petanest) dana,
- za krivično djelo – protivpravno lišenje slobode iz čl. 162 st. 1. Krivičnog zakonika učinjeno na štetu
oštećenog G. J. , kaznu zatvora u trajanju od 30 (trideset) dana,
- za krivično djelo – protivpravno lišenje slobode iz čl. 162 st. 1. Krivičnog zakonika učinjeno na štetu
oštećenog G. I. , kaznu zatvora u trajanju od 30 (trideset) dana,
 
Pa ga za ova djela
OSUĐUJE
 
na jedinstvenu kaznu zatvora u trajanju od 90 (devedeset) dana, u koju kaznu mu se uračunava vrijeme za
koje je bio lišen slobode u trajanju od 48 sati, počev od 28.06.2011.godine u 22,50 časova.
 
Oštećeni G. J. i G. I. se radi ostvarivanja imovinskopravnog zahtjeva upućuju na parnični postupak.
 
Okrivljeni R. M. je dužan da plati troškove krivičnog postupka u iznosu od 240,00 eura, a okrivljeni Z. B. u
iznosu od 158,80 eura, sve u roku od 15 dana od pravosnažnosti presude, pod prijetnjom izvršenja.
 
