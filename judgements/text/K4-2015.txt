 K. br. 4/15
U IME CRNE GORE
 
OSNOVNI SUD U PODGORICI, kao prvostepeni krivični, po sudiji Željki Jovović, uz učešće Danijele Rajković
kao zapisničara, u krivičnom predmetu protiv okrivljene Kristine Šaranović iz Podgorice, zbog krivičnog djela
protivpravno lišenje slobode iz čl. 162 st. 1 Krivičnog zakonika Crne Gore, rješavajući po optužnom predlogu
ODT Podgorica Kt. br. 895/14 od 30. 12. 2014. godine, nakon održanog glavnog i javnog pretresa dana 25. 03.
2015. godine u prisustvu zastupnika optužbe zamjenika ODT Podgorica Danke Ivanović Đerić, okrivljene i
njenog branioca adv. Mirka Mićunovića, donio je i istog dana javno objavio
 
RJEŠENJE
Okrivljenoj:
 
KRISTINI ŠARANOVIĆ, JMB 1806994215041, od oca Vjekoslava i majke Snežane, rođene Jovanović, rođena 18.
06. 1994. godine u Podgorici, sa prebivalištem u Podgorici Ul. dr Vukašina Markovića bb, državljanka Crne
Gore, student, neudata, završila Gimnaziju, srednjeg imovnog stanja, neosuđivana.
 
Na osnovu čl. 4 st. 2 čl. 52 i 65 Krivičnog zakonika Crne Gore, te odredbi čl. 226, 465 i 466 Zakonika o
krivičnom postupku, sud izriče
 
SUDSKU OPOMENU
 
Što je:
 
Dana 19. 08. 2014. godine, oko 17:00 časova, u Ul. dr Vukašina Markovića, u Podgorici, svjesna svog djela čije
izvršenje je htjela, znajući da je isto zabranjeno, oštećenu Natašu Radunović držala zatvorenu u svom stanu,
na način što je pozvala da dođe u njen stan, pa kada je oštećena ušla u isti, zaključala je ulazna vrata i ključ
zadržala kod sebe, pri čemu joj je povišenim tonom saopštila da neće izaći iz stana jer ga je zaključala, nakon
čega je, kada je oštećena u više navrata kretala u pravcu vrata kako bi izašla, istoj uputila prijetnje "nećeš
izaći, uništiću ti život što sam ti i ranije rekla, to ozbiljno mislim", kao i da joj je najbolje da se iseli iz Podgorice
Osnovni Sud u Podgorici
K 4/2015
25. Mart 2015 i Crne Gore, i tom prilikom joj naređivala da ne ustaje sa fotelje već da sjedi, kada joj je Bojan Boričić koji je
prisustvovao događaju rekao "da je na njeno mjesto puzio bi i molio Kristinu da joj oprosti" pa kada je nakon
izvjesnog vremena oštećena pitala na koji način joj je ona to zagorčala život, te zašto je drži zatvorenu protiv
njene volje, udarila je donjim dijelom dlana u predjelu čela, od kojeg udarca je oštećena zadobila laku
tjelesnu povredu u vidu manjeg krvnog podliva u čeonom predjelu sa lijeve strane, na koji način joj je
protivpravno ograničila slobodu kretanja,
- čime je izvršila krivično djelo protivpravno lišenje slobode iz čl. 162 st. 1 Krivičnog zakonika Crne Gore.
 
Obavezuje se okrivljena da plati na ime troškova krivičnog postupka iznos od 151,00€, u roku od 15 dana po
pravosnažnosti presude, pod prijetnjom prinudnog izvršenja.
 
 
 
 
