 K br.252/17
 
 
 
 
 
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao sudija pojedinac, sa
zapisničarom Milijanom Minić, u krivičnom predmetu okrivljenog R. Š., zbog produženog krivičnog djela laka
tjelesna povreda iz čl. 151. st.2. u vezi st.1 i čl. 49 Krivičnog zakonika Crne Gore i krivičnog djela protivpravno
lišenje slobode iz čl. 162 st.1 Krivičnog zakonika Crne Gore, po optužnom predlogu Osnovnog državnog
tužilaštva u Baru Kt br. 475/17 od 14.12.2017. godine, nakon održanog glavnog javnog pretresa u prisustvu
zastupnika optužbe Državnog tužioca u Osnovnom državnom tužilaštvu u Baru Gačević Radmile, okrivljenog
i njegovog branioca L. D. , advokata iz P., dana 11.06.2018. godine, donio je, a dana 12.06.2018. godine javno
objavio
PRESUDU
Okrivljeni R. Š., JMB .... , od oca Ć. i majke B., rođene H., rođen ... godine u S., R. M., sa prebivalištem u R., ul....
, državljanin C. G., razveden, otac šestoro djece, pismen, sa završenom srednjom školom, srednjeg imovnog
stanja, osuđivan presudom Osnovnog suda u Rožajama K broj 184/97 od 23.07.1998. godine, zbog krivičnog
djela otmica iz čl. 46 st.1 KZ, kaznom zatvora od 3 mjeseca, presudom Osnovnog suda u Rožajama K broj
364/98 od 18.10.1999. godine, zbog krivičnog djela ugrožavanje opasnim oruđem pri tuči ili svađi iz čl. 39 st.1
KZ, kaznom zatvora od 3 mjeseca, presudom Osnovnog suda u Rožajama K broj 215, 216/00 od 28.09.2000.
godine, zbog krivičnog djela ucjena iz čl. 251 st.2 KZ, kaznom zatvora od 6 mjeseci, presudom Osnovnog suda
u Rožajama K broj 145/00 od 23.11.2000. godine, zbog krivičnog djela ucjena iz čl. 251 st.2 KZ, kaznom
zatvora od 4 mjeseca, presudom Osnovnog suda u Rožajama K broj 358/00 od 17.12.2002. godine, zbog
krivičnog djela krađa iz čl. 144 st.1 u vezi čl. 49 KZ RCG, kaznom zatvora od 7 mjeseci, presudom Osnovnog
suda u Rožajama K broj 33/05 od 09.05.2005. godine, zbog krivičnog djela prevara iz čl. 244 st.1 KZ, kaznom
zatvora od 4 mjeseci, presudom Osnovnog suda u Rožajama K broj 79/06 od 21.06.2006. godine, zbog
krivičnog djela ugrožavanje opasnim oruđem pri tuči ili svađi iz čl. 154 st.1 KZ, kaznom u iznosu od 800 €,
presudom Osnovnog suda u Rožajama K broj 60/07 od 08.10.2007. godine, zbog krivičnog djela falsifikovanje
isprave iz čl. 412 st.2 u vezi st.1 KZ, kaznom zatvora od 5 mjeseci,
K r i v j e :
Što je:
Osnovni Sud u Baru
K 252/2017
12. Jun 2018 Dana 09. decembra 2017.godine, oko 15,00 časova, u Baru, u ulici ....... svjestan svojih djela čije izvršenje je
htio, iako je znao da su njegova djela zabranjena, sredstvima podobnim da tijelo teško povrijede ili zdravlje
teško naruše, lako tjelesno povrijedio oštećenu Č. S. i protivpravno joj oduzeo slobodu kretanja, na način što
je došao u stan oštećene, i nakon prepirke uzeo nož dužine oko 40 cm, i za vrijeme dok je držao nož u desnoj
ruci, lijevom rukom je uhvatio za vrat i davio, nakon čega joj je prislonio oštricu noža kod vrata, a potom više
puta drškom od tog noža udario u predjelu glave, od kojih udaraca je pala na pod, nakon čega je nastavio da
je udara više puta nogama u predjelu glave i tijela, da bi je potom na silu stavio na prednje sjedište svog
vozila, i odvezao za Rožaje, gdje je u kući, u ulici ..... , bocom od plina od 5 kg udario više puta u predjelu tijela,
a potom džezvom za kafu više puta u predjelu tijela, kojom prilikom je oštećena zadobila lake tjelesne
povrede u vidu krvnog podliva u potiljačnom predjelu, krvnog podliva u lijevom sljepoočnom predjelu,
krvnog podliva u oba jagodična predjela, oguljotine u predjelu nosa, prelom 3. zuba u gornjoj vilici sa desne
strane, nagnječenja u predjelu desne bočne strane vrata, pet krvnih podliva i oguljotina u predjelu zadnje
strane grudnog koša, krvnog podliva u predjelu lijeve pazušne jame, krvnog podliva u sjedalnom predjelu, i
krvnog podliva u predjelu desne nadlaktice,
 
- čime je izvršio produženo krivično djelo laka tjelesna povreda iz člana 152 stav 2 u vezi stava 1 i čl. 49
Krivičnog zakonika Crne Gore i krivično djelo protivpravno lišenje slobode iz čl.162 st.1 Krivičnog
zakonika Crne Gore.
 
Pa mu sud primjenom članova 4, 32, 36, 42, 45, 46 i 48, KZ i članova 369, 370 i 374 ZKP- a
 
UTVRĐUJE
 
Za produženo krivično djelo laka tjelesna povreda iz člana 152 stav 2 u vezi stava 1 i čl. 49 Krivičnog zakonika
Crne Gore kaznu zatvora u trajanju od 5 (pet) mjeseci.
 
Za krivično djelo protivpravno lišenje slobode iz čl.162 st.1 Krivičnog zakonika Crne Gore, kaznu zatvora u
trajanju od 2 (dva) mjeseca,
 
Pa sud optuženog na osnovu citiranih zakonskih odredbi
O S U Đ U J E
Na jedinstvenu kaznu zatvora u trajanju od 6 (šest) mjeseci u koju kaznu se uračunava vrijeme provedeno
u pritvoru od 10.12.2017. godine, do 10.06.2018. godine.
Oštećena Č. S. se radi ostvarivanja imovinskopravnog zahtjeva upućuje na parnični postupak.
Okrivljeni je dužan da plati troškove krivičnog postupka u iznosu od 750,00 € u roku od 15 dana od dana
pravosnažnosti pod prijetnjom izvršenja. 