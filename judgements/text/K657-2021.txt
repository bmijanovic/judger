 K. br. 657/21
 
 
 
U IME CRNE GORE
 
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku
protiv optuženog M. P., zbog krivičnog djela teška tjelesna povreda iz čl. 151 st. 2 Krivičnog zakonika Crne
Gore u sticaju sa krivičnim djelima zlostavljanje iz čl. 166a st. 1 Krivičnog zakonika Crne Gore, protivpravno
lišenje slobode iz čl. 162 st. 1 Krivičnog zakonika Crne Gore i krađa iz čl. 239 st. 1 Krivičnog zakonika Crne
Gore, nakon javnog glavnog pretresa održanog dana 03.03.2022. godine, u prisustvu državne tužiteljke
Jelene Protić, optuženog i njegove braniteljke adv. Ane Božović, dana 07.03.2022. godine izrekao je i objavio,
 
 
P R E S U D U
 
I
 
Optuženi: M. P., JMB 0505971280128, od oca S. i majke B., rođene G., rođen .... godine u B. P., sa prebivalištem
u P. - P. š. bb, državljanin C. G., razumije crnogorski jezik, koji je i njegov jezik, penzioner, razveden, otac dvoje
djece, pismen, završio srednju školu, srednjeg imovnog stanja, neosuđivan, protiv kojeg se ne vodi postupak
za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 387/21 od
11.08.2021. godine koji se računa od 08.08.2021. godine u 16.45 časova. 
 
Kriv je
 
Što je:
Osnovni Sud u Podgorici
K 657/2021
07. Mart 2022 Dana 07. avgusta 2021. godine u Podgorici, svjestan svojih djela čije izvršenje je htio, znajući da su njegova
djela zabranjena, u salonu "Ivana", u Mosorskoj ulici, oko 12.00 časova protivpravno zatvorio i držao
zatvorenu, te tako protivpravno ograničio slobodu kretanja oštećenoj S. O., na način što je uzeo ključeve od
salona "I." i zaključao ulazna vrata od muškog i ženskog salona, a potom je oštećenu izgurao iz muškog
salona u ženski, da bi je potom za kosu povukao u odvojenu kancelariju u sklopu ženskog dijela salona, gdje
ju je držao zatvorenu sve do 15.00 časova i nije joj dozvolio da napusti označeni prostor iako ga je oštećena
molila da je pusti da ide, čime joj je protivpravno ograničio slobodu kretanja, te istog dana prethodno, a i
nakon što ju je zatvorio, zlostavljao oštećenu i prema njoj se ponašao na način kojim se vrijeđa ljudsko
dostojanstvo, tako što je iz njenog vozila uzeo smeće i pobacao ga po kancelariji u sklopu salona, a onda
prišao oštećenoj dok je fenirala mušteriju, te ju je jako udario otvorenim spoljašnjim dijelom dlana u predjelu
vrata zbog čega se oštećena osjetila poniženo, da bi je nakon toga, po prethodnom protivpravnom lišenju
slobode, zlostavljao i u kancelariji, gdje ju je vrijeđao nazivajući je kurvom, omalovažavajući je tako što ju je
pljuvao, čupao za kosu, gazio nogama, udarao pesnicama po glavi i tijelu, udarao glavom u njenu glavu,
stavljao joj nož ispod grla, kojom prilikom je oštećena zadobila lake tjelesne povrede u vidu više krvnih
podliva u predjelu obje nadlaktice i više krvnih podliva u predjelu oba koljena, a zatim joj je prijetio da će joj
se desiti pakao ako ga prijavi policiji, da je sada živa, ali da tada neće biti, ako ga prijavi, da bi je kasnije, iako
ga je oštećena molila da pozove pomoć zbog povreda, odvezao do njene zgrade gdje joj je otvorio vrata i
uputio riječi: "Vuci se, gubi se, izlazi", i u istom trenutku je rukom odgurnuo kada je izlazila iz vozila, pri čemu
je okrivljeni oštećenu i teško tjelesno povrijedio, tako da joj je usljed toga život bio doveden u opasnost, na
način što je u kancelariji salona "I." gdje ju je držao zatvorenu i zlostavljao i jako udario nogom u predjelu
stomaka, od čega je oštećena zadobila tešku tjelesnu povredu opasnu po život u vidu rascjepa slezine
praćenog nakupljanjern krvi u trbušnoj duplji i stanjem šoka zbog gubitka velike količine krvi,
 
- čime je izvršio krivično djelo teška tjelesna povreda iz čl. 151 st. 2 Krivičnog zakonika Crne Gore u sticaju sa
krivičnim djelima zlostavljanje iz čl. 166a st. 1 Krivičnog zakonika Crne Gore i protivpravno lišenje slobode iz
čl. 162 st. 1 Krivičnog zakonika Crne Gore.
 
 
Sud optuženom M. P. na osnovu čl. 4 st. 2, čl. 32, čl. 36, čl. 42 st. 1 i 3 i čl. 48 st. 1 Krivičnog zakonika Crne Gore,
prethodno utvrđuje:
 
- za krivično djelo teška tjelesna povreda iz čl. 151 st. 2 Krivičnog zakonika Crne Gore kaznu zatvora u trajanju
od 1 (jedne) godine,
- za krivično djelo zlostavljanje iz čl. 166a st. 1 Krivičnog zakonika Crne Gore kaznu zatvora u trajanju od 3 (tri)
mjeseca,
- za krivično djelo protivpravno lišenje slobode iz čl. 162 st. 1 Krivičnog zakonika Crne Gore kaznu zatvora u
trajanju od 30 (trideset) dana. Sud optuženog M. P. primjenom čl. 48 st. 2 i čl. 51 st. 1 Krivičnog zakonika Crne Gore, te čl. 226, čl. 229 i čl. 374
Zakonika o krivičnom postupku,
 
O S U Đ U J E
 
Na jedinstvenu kaznu zatvora u trajanju od 1 (jedne) godine i 3 (tri) mjeseca, u koju mu se uračunava vrijeme
provedeno u pritvoru od 08.08.2021. godine u 16.45 časova, pa nadalje.
 
Obavezuje se optuženi M. P. da plati na ime troškova krivičnog postupka iznos od 253,50 €, u roku od 15 dana
po pravosnažnosti presude, pod prijetnjom izvršenja, kao i troškove koji se odnose na nagradu braniteljki po
službenoj dužnosti o čijoj visini će sud odlučiti posebnim rješenjem shodno čl. 227 st. 2 Zakonika o krivičnom
postupku.
 
II
 
Prema optuženom:
M. P. sa podacima kao u stavu I izreke.
 
Na osnovu čl. 372 st. 1 tač. 1 Zakonika o krivičnom postupku
 
ODBIJA SE OPTUŽBA
 
Kojom je predstavljeno da je:
Dana 07. avgusta 2021. godine u Podgorici, svjestan svog djela čije je izvršenje htio, znajući da je njegovo
djelo zabranjeno, drugom oduzeo pokretne stvari, u namjeri da njihovim prisvajanjem sebi pribavi
protivpravnu imovinsku korist u iznosu preko 150,00 eura, tako što je 07.08.2021. godine oko 01.00 čas od
oštećene S. O. oduzeo i prisvojio mobilni telefon marke "Samsung A1", vrijednosti 148,00 eura, a zatim istog
dana oko 12.00 časova i ključeve od vozila marke "Renault Clio", registarskih oznaka ..., vlasništvo oštećene,
vrijednosti 1.620,00 eura, koje vozilo je bilo otključano i koje je kasnije stavio u pogon označenim ključem, te
ga je odvezao ispred svoje kuće, čime je sebi pribavio korist u vrijednosti oduzetih stvari,
 
- čime bi izvršio krivično djelo krađa iz čl. 239 st. 1 Krivičnog zakonika Crne Gore. Troškovi krivičnog postupka u iznosu od 60,50 eura, kao i nužni izdaci optuženog i nagrada braniteljki
postavljenoj po službenoj dužnosti u dijelu koji se odnosi na odbijajući dio presude, shodno čl. 230 st. 1
Zakonika o krivičnom postupku, će biti isplaćeni iz posebnog razdjela budžeta za rad sudova, a o njihovoj
visini će sud odlučiti posebnim rješenjem shodno čl. 230 st. 5 i 6 Zakonika o krivičnom postupku.
 
 
