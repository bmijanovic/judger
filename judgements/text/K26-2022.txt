 K. br. 26/22
 
 
 
U IME CRNE GORE
 
OSNOVNI SUD U PODGORICI, sudija Larisa Mijušković-Stamatović, uz učešće zapisničara Marine Sekulić, u
krivičnom predmetu protiv okrivljenog N. V., koga u postupku brani advokat D. D., zbog produženog krivičnog
djela protivpravno lišenje slobode iz čl. 162 st. 1 u vezi čl. 49 Krivičnog zakonika Crne Gore, postupajući po
optužnom predlogu ODT Podgorica Kt.br. 1843/21 od 14.01.2022. godine, nakon pravosnažnosti rješenja o
usvajanju sporazuma o priznanju krivice, dana 28.02.2022. godine, donio je
 
P R E S U D U
Okrivljeni:
 
N. V., zvani V., JMB xxxxxxxxxxxxx, od majke V., rođene V., rođen xx.xx.20xx. godine u Podgorici, sa
prebivalištem u Podgorici, Ulica xx j. broj xx, državljanin Crne Gore, po zanimanju muzičar, neoženjen, bez
djece, završio srednju školu, srednjeg imovnog stanja, neosuđivan, lišen slobode od dana 18.12.2021. godine,
od 03,05 časova, pa do 20.12.2021. godine, a u pritvoru od 21.01.2022. godine, pa nadalje.
 
K r i v j e
Što je:
 
U periodu od 11.12. do 17.12.2021. godine, u porodičnoj kući okrivljenog, koja se nalazi u Ulici xx. J. broj xx i
stanu koji iznajmljuje oštećena A. D., a koji se nalazi u Ulici O. R. broj x, na teritoriji Glavnog grada Podgorice,
u stanju bitno smanjene uračunljivosti, svjestan svog djela, čije je izvršenje htio, znajući da je njegovo djelo
zabranjeno, protivpravno u više navrata zatvarao i držao zatvorenu oštećenu, na način što je, dana
11.12.2021. godine, u ranim jutarnjim časovima, kada je oštećena krenula iz njegovog stana, u namjeri da
otputuje u Tivat, zaključao vrata svoga stana, stao ispred njih i saopštio oštećenoj da neće izaći, da bi
oštećena u jednom trenutku krenula ka prozoru, u namjeri da kroz isti izađe, u čemu je okrivljeni spriječio na
Osnovni Sud u Podgorici
K 26/2022
28. Februar 2022 način što je odgurnuo i zatvorio prozor, za koje vrijeme je oštećena plakala i molila ga da je pusti, a koje
stanje je trajalo sve dok okrivljeni nije zaspao, kada je oštećena iskoristila priliku i pobjegla kroz prozor od
druge sobe, nakon čega je dana 12. i 13.12.2021. godine, na isti način kao i prethodnog dana, spriječio
oštećenu da izađe iz njegovog stana, i na taj način joj onemogućio da prisustvuje školskoj nastavi, da bi
17.12.2021. godine, došao do stana koji iznajmljuje oštećena, gdje je uporno zvonio i tražio da mu oštećena
otvori vrata, pa kada je ista to učinila, kako ne bi pravila probleme komšijama, okrivljeni je, nakon što je ušao
u stan, zaključao vrata i držao je zatvorenom, iako mu je oštećena saopštila da želi da izađe, a koje stanje je
trajalo sve dok mu oštećena, prinuđena na to, nije saopštila da navodno gaji emocije prema njemu i da će
nastaviti da budu u emotivnoj vezi, kada su zajedno izašli iz stana.
-čime je učinio produženo krivično djelo protivpravno lišenje slobode iz čl. 162 st. 1 u vezi čl. 49 Krivičnog
zakonika Crne Gore.
 
Pa ga sud primjenom citirane zakonske odredbe, te čl. 4 st. 2, čl. 32, 36a, 42 st. 1 i čl. 51 Krivičnog zakonika
Crne Gore, kao i odredbi čl. 226, 229 i 374 Zakonika o krivičnom postupku,
 
O S U Đ U J E
Na kaznu zatvora u trajanju od 3 (tri) mjeseca, u koju kaznu mu se ima uračunati vrijeme lišenja slobode od
dana 18.12.2021. godine, od 03,05 časova, pa do 20.12.2021. godine, kao i vrijeme provedeno u pritvoru od
21.01.2022. godine, pa nadalje, a koju kaznu će nakon pravosnažnosti presude izdržavati u prostorijama za
stanovanje, s tim da okrivljeni ne smije napuštati prostorije u kojima stanuje, osim u slučajevima propisanim
zakonom kojim se uređuje izvršenje krivičnih sankcija, a ukoliko okrivljeni jednom u trajanju preko šest
časova ili dva puta u trajanju do šest časova samovoljno napusti prostorije u kojima stanuje, sud će mu
odrediti da ostatak kazne zatvora izdrži u Upravi za izvršenje krivičnih sankcija-Zatvoru Podgorica.
Na osnovu čl. 77a Krivičnog zakonika Crne Gore, prema okrivljenom se izriče
MJERA BEZBJEDNOSTI
ZABRANA PRIBLIŽAVANJA
 
Oštećenoj A. D., na razdaljini ne manjoj od 50 (pedeset) metara, koja ima trajati 1 (jednu) godinu, računajući
od dana pravosnažnosti presude, s tim da se vrijeme provedeno na izdržavanju kazne zatvora u prostorijama
za stanovanje, ne uračunava u vrijeme trajanja ove mjere.
Obavezuje se okrivljeni da na ime troškova krivičnog postupka u korist budžeta Crne Gore, na žiro račun
broj 832-21-37 plati iznos od ukupno 661,50 eura, u roku od 15 od dana pravosnažnosti presude pod
prijetnjom prinudnog izvršenja.
 
