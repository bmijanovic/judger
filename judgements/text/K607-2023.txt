 K. br. 607/23
 
U IME CRNE GORE
 
OSNOVNI SUD U PODGORICI, kao prvostepeni krivični, sudija Dragana Lubarda, uz učešće zapisničara Marine
Perović, u krivičnom postupku protiv okrivljenog Q. B., koga brani branilac M. I., advokat iz Podgorice, zbog
krivičnog djela laka tjelesna povreda iz čl.152 st.2 u vezi st.1 Krivičnog zakonika Crne Gore u sticaju sa
krivičnim djelom protivpravno lišenje slobode iz čl. 162 st. 1 Krivičnog zakonika Crne Gore, odlučujući po
optužnom predlogu Osnovnog državnog tužilaštva u Podgorici Kt. br. .../23 od 24.10.2023. godine, nakon
glavnog i javnog pretresa održanog dana 25.12.2023. godine, u prisustvu zastupnice optužbe N. M., državnog
tužioca u Osnovnom državnom tužilaštvu u Podgorici, okrivljenog i branioca, dana 29.12.2023. godine, donio
je i javno objavio,
 
P R E S U D U
 
Okrivljeni:
 
Q. B., JMB ...., od oca H. i majke F., rođene B., rođen dana .... godine u P., K., sa prebivalištem u P. na adresi K.,
V. R., državljanin K., čiji je jezik albanski, razumije crnogorski, zaposlen na otpadu, neoženjen, bez djece,
pismen, završio osnovnu školu, lošeg imovnog stanja, neosuđivan, lišen slobode dana 11.10.2023. godine od
18 ,00 časova do pa nadalje
 
Kriv je
 
Zato što je:
 
Dana 10. oktobra 2023 godine, oko 19:00 časova, u Podgorici, u naselju V. R. u neuseljenoj kući B. S., svjestan
svojih djela čija je izvršenja htio, znajući da su njegova djela zabranjena, protivpravno zatvorio i držao
zatvorenu, oštećenu malodobnu B. H., na način što je u blizini pekare, Gold", sreo oštećenu i od nje tražio da
dodje da razgovaraju, što je ista odbila, nakon čega su došli ispred kuće B. S., gdje je uveo te zaključao ulazna
Osnovni Sud u Podgorici
K 607/2023
29. Decembar 2023 vrata i oštećenoj, koja ga je molila da je pusti da izađe, rekao: „Nećeš ići kući dok te ne izbijem, gdje je držao
zatvorenu do 24,00 časa, za koje vrijeme je okrivljeni izlazio iz kuće i svaki put zaključavao ulazna vrata i ključ
nosio sa sobom, dok je za to vrijeme oštećena pokušavala da pobjegne kroz prozor, u čemu nije uspjela i u
kojem objektu je lako tjelesno povrijedio oštećenu, na način što je daskom i metalnom šipkom, kao
sredstvima podobnim da tijelo teško povrijede i zdravlje teško naruše, više puta udarao u predjelu tijela, i to
daskom više puta u predjelu lijeve noge, od kojih udaraca se daska slomila, pa je uzeo metalnu šipku, kojom
joj je zadao više udaraca u predjelu lijeve ruke i lijeve noge, kojom prillkom joj je nanio lake tjelesne povrede
u vidu krvnog podliva u predjelu lijeve podlaktice, tri krvna podliva u predjelu lijeve potkoljenice i krvnog
podliva u kičmenom predjelu, nakon čega joj je rekao da izađe iz kuće i da ćuti o svemu što se desilo,
 
- čime je izvršio krivično djelo laka tjelesna povreda iz čl.152 st. 2 u vezi st. 1 Krivičnog zakonika Crne Gore u
sticaju sa krivičnim djelom protivpravno lišenje slobode iz čl. 162 st. 1 Krivičnog zakonika Crne Gore.
 
Pa mu sud na osnovu čl. 3, čl. 4 st. 2, čl. 5, čl. 13, čl. 15, čl. 32, čl. 36, čl. 42 st. 1, čl. 48 st. 1 Krivičnog zakonika
Crne Gore prethodno utvrđuje:
 
- za krivično djelo laka tjelesna povreda iz čl. 152 st.2 u vezi st. 1 Krivičnog zakonika Crne Gore, kaznu zatvora
u tajanju od 6 (šest) mjeseci.
 
- za krivično djelo protivpravno lišenje slobode iz čl. 162 st.1 Krivičnog zakonika Crne Gore, kaznu zatvora u
trajanju od 5 (pet) mjeseci.
 
Nakon čega sud okrivljenog Q. B. primjenom citiranih zakonskih odredbi, te odredbi čl. 48 st. 2 i čl. 51
Krivičnog zakonika Crne Gore, te čl. 226, čl.227 st.2, čl. 229, čl. 239 i čl. 374 Zakonika o krivičnom postupku
 
O S U Đ U J E
 
Na jedinstvenu kaznu zatvora u trajanju od 10 (deset) mjeseci, u koju mu se uračunava vrijeme provedeno u
pritvoru od 11.10.2023. godine od 18.00 časova, pa nadalje.
 
Zakonski zastupnik, oštećene malodobne B. H., se radi ostvarivanja imovinskopravnog zahtjeva upućuje na
parnični postupak.
 
Na osnovu čl. 77a Krivičnog zakonika Crne Gore prema okrivljenom se izriče
MJERA BEZBIJEDNOSTI ZABRANA PRIBLIŽAVANjA
Oštećenoj B. H. na udaljenosti manjoj od 50 metara, koja ima trajati 1 (jednu) godinu, računajući od dana
pravosnažnosti presude, s tim da se vrijeme provedeno na izdržavanju kazne zatvora ne uračunava u vrijeme
trajanja ove mjere.
 
Obavezuje se okrivljeni da na ime troškova krivičnog postupka, u korist budžeta Crne Gore na žiro račun br.
832-21-37, plati iznos od 104,50 € i na ime sudskog paušala iznos od 30,00 €, u roku od 15 dana po
pravosnažnosti presude, pod prijetnjom prinudnog izvršenja, kao i troškove branioca postavljenog po
službenoj dužnosti, o kojim će sud odlučiti posebnim rješenjem nakon pribavljanja podataka o visini istih,
shodno odredbi čl.227 st.2 Krivičnog zakonika Crne Gore .
 
