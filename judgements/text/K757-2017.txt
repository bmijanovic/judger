 K.br.757/17
U IME CRNE GORE
 
OSNOVNI SUD U PODGORICI,po sudiji Đuković Goranu,uz učešće namještenika suda Sanje Radević, kao
zapisničara, u krivičnom predmetu protiv okrivljenog D. L., zbog krivičnog djela zbog krivičnog djela
zlostavljanje, iz čl.166a st. 1 Krivičnog zakonika Crne Gore i krivičnog djela protivpravnog lišenja slobode iz čl.
162 st st.1 Krivičnog zakonika Crne Gore, nakon pravosnažnosti rješenja o usvajanju sporauma o priznanju
krivice, dana 20.12.2017. godine donio je
 
P R E S U D U
 
Okrivljeni: D. L., sa JMBG ......., zvani ’’L.’’, od oca P. i majke M. ,rođene Lj., rođen ....... godine u Podgorici,
nastanjen u T. - S., državljanin Crne Gore, nezaposlen, neoženjen, nema djecu, sa završenom srednjom
školom, osudjivan presudom Osnovnog suda u Podgorici K. br. 09/1665 od 30.11.2011.godine zbog krivičnog
djela iz čl. 256 st. 1 Krivičnog zakonika kojom mu je izrečena uslovna osuda i prethodno utvrdjena kazna
zatvora u trajanju od 3 mjeseca i istovremeno odredjeno da se utvrdjena kazna neće izvršiti ukoliko okrivljeni
u roku od 1 godine po pravosnažnosti presude ne izvrši novo krivično djelo.
 
K r i v j e
 
Zato što je:
U periodu od 07. do 09. oktobra 2017.godine, u kući koja se nalazi u mjestu D.GO T., G. G. P., svjestan svog
djela čije je izvršenje htio, znajući da je isto zabranjeno, zlostavljao i držao zatvorenom i ograničio slobodu
kretanja oštećenoj J. A., na način što je nakon verbalne svadje oštećenoj zadao više naizmjeničnih udaraca
otvorenim šakama po glavi i tijelu, a zatim je u više navrata gušio, na način što joj je prilazio sa ledja, rukom
obuhvatio preko vrata, stezao vrat podlakticom, a zatim kada bi oštećena počela da se guši, polivao je vodom
ili sokom, a kada bi oštećena pokušala da napusti kuću, govorio joj da sjedi, da ne smije da ustaje, da bi u
jednom trenutku oštećena ustala i otišla do kuhinje da se umije, kada joj je prišao i pitao ''gdje ćeš, što ćes'',
pa nakon što mu je odgovorila da hoće da se umije, ponovo je ošamario, te zadao više naizmjeničnih udaraca
otvorenim šakama u predjelu glave i tijela, od kojih udaraca je oštećena pala ledjima na pod, a zatim je
uhvatio za kosu i glavom udarao o pod, nakon čega je pridigao oštećenu, naslonio je na šank, polio je vodom i
nastavio sa zadavanjem udaraca otvorenim dlanom u predjelu lica, kojom prilikom je oštećena zadobila više
tjelesnih povreda i to u vidu 4-5 krvnih podliva u čeonom predjelu sa lijeve strane ispod lijevog oka, veličine
Osnovni Sud u Podgorici
K 757/2017
20. Decembar 2017 izmedju 1 i 3 cm, 3 linarne oguljotine na prednjoj strani vrata, sa lijeve strane, veličine izmedju tri do pet cm, 2
oguljotine u predjelu iznad lijeve ključnjače veličine oko 2cm, krvnog podliva na prednjoj strani lijeve
nadlaktice i prednjim stranama potkoljenica veličine izmedju dva do tri cm, te držao u kući zatvorenom, pri
tom je vrata od kuće zaključao i ključeve iz brava izvadio, na koji način joj je ograničio slobodu kretanja i u
trenutku kada je otvorila prozor, prišao joj je i odmah ga zatvorio, govoreći joj ''nemoj više da ti se desi da ga
otvoriš'', nakon čega je oštećena pokušala da otvori vrata koja vode ka dvorišnom dijelu kuće, u čemu nije
uspjela, jer su bila zaključana,
 
- čime je izvršio krivično djelo zlostavljanje iz čl. 166a st. 1 Krivičnog zakonika Crne Gore i krivično djelo
protivpravno lišenje slobode iz čl. 162 st. 1 Krivičnog zakonika Crne Gore.
 
Pa sud okrivljenom primjenom čl. 48 st. 1 Krivičnog zakonika Crne Gore za svako krivično djelo prethodno
utvrdjuje novčane kazne i to:
 
- i za krivično djelo zlostavljanje iz čl. 166a Krivičnog zakonika Crne Gore novčanu kaznu u iznosu od 5.000,00
(pethiljadaeura);
 
- za krivično djelo protivpravno lišenje slobode iz čl. 162 st. 1 Krivičnog zakonika Crne Gore novčanu kaznu u
iznosu od 2.000,00 (dvijehiljadeeura),
 
Pa sud okrivljenog primjenom citiranih zakonskih propisa iz čl. 2,3,4 st. 2 5, 13 st. 1, 15, 39, 42 st. 1, i 48 st. 4
Krivičnog zakonika Crne Gore i čl. 301 i 374 Zakonika o krivičnom postupku
 
Osudjuje
 
Na jedinstvenu novčanu kaznu u iznosu od 7.000,00 (sedamhiljada) eura, koju je okrivljeni obavezan platiti u
roku od 15 dana po pravosnažnosti presude, a ukoliko okrivljeni ne plati jedinstvenu novčanu kaznu u
odredjenom roku, sud će novčanu kaznu zamijeniti kaznom zatvora, tako što će se za svaki započeti 25,00
eura novčane kazne odrediti jedan dan kazne zatvora, s tim da kazna zatvora ne može biti duža od 6 (šest)
mjeseci.
 
Obavezuje se okrivljeni da ovom sudu na ime troškova postupka uplati novčani iznos u iznosu od 71,50 eura i
iznos od 30,00 eura na ime paušala, u roku od 15 dana po pravosnažnosti presude.
 
